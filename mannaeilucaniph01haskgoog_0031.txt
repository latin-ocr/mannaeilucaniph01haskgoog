INTRODUCTION

attollat refluos in astra sontes
Graio nobilior Melete Baetis.
Baetim, Mantua, provocare noli.
natum protinus atque humum per ipsam
primo murmure dulce vagientem
blando Calliope sinu recepit.
tum primum posito remissa luctu
longos Orpheos exuit dolores
et dixit: puer o dicate musis,
longaevos cito transiture vates,
non tu flumina nec greges ferarum
nec plectro Geticas movebis ornos,
sed septem iuga Martiumque Tibrim
et doctos equites et eloquente
cantu purpureum trahes senatum
nocturnas alii Phrygum ruinas
et tarde reducis vias Ulixi
et puppem temerariam Minervae,
trita vatibus orbita, sequentum
tu carus Latio memorque gentis
carmen sortior exseris togatum.
ac primum teneris adhuc in annis
'ludes Hectora Thessalosque currus
et supplex Priami potentis aurum,
et sedes reserabis inferorum.
irigratus Nero dulcibus theatris,
et noster tihi proferetur Orpheus.
dices culminibus Remi vagantis
infandos domini nocentis ignes.
hinc castae titulum decusque Pollae
iocunda dabis allocutione.
‘mox coepta generosior iuventa
albos ossibus Italis Philippos
et Pharsalica bella detonabis,
quod fulmen ducis inter arma divi,
libertate gravem pia Catonem
et gratum popularitate Magnum.
tu Pelusiaci scelus 'Canopi
deflebis pius et Pharo cruenta
Pompeio dabis altius sepulcrum.
‘haec primo iuvenis canes sub aevo,
ante annos culicis Maroniani.
cedet musa rudis ferocis Enni
et docti furor arduus Lucreti,
et qui per freta duxit Argonautas,

 

